<!DOCTYPE html>
<html lang="en">
<head>
    <link rel="icon" type="image/x-icon" href="../favicon.ico">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jaarverslag 2018</title>
</head>
<body>
    <header><nav><a href="../html/Donateurs.html">Terug naar ANBI gegevens</a></nav></header>
    <p>Jaarverslag 2020<br>
<br>
        Dit jaar stond in het teken van de coronacrisis waardoor veel van de geplande activiteiten moesten worden afgezegd.<br>
        <br>
        In januari werd geborduurd op maandagavond, dinsdagmorgen en donderdag de hele dag. In maart zou er geborduurd worden in het restaurant van het Zonnehuis en veel borduursters hadden zich ervoor opgegeven. Dit was de eerste activiteit die geen doorgang kon vinden.<br>
        <br>
        Nadat het land begin maart in de ‘intelligente’ lockdown’ ging kon er ook niet meer geborduurd worden. De bibliotheek was dicht en veel borduursters zitten in de risicogroep. Het georganiseerde paasontbijt bij Albert Heijn Westwijk was de volgende activiteit die afgelast werd. Ook de excursie naar Den Bosch kon helaas niet doorgaan. Nadat in juni de maatregelen waren versoepeld was het niet zinvol om weer op te starten omdat het in juli zomervakantie was en er dan niet geborduurd werd. In september heeft het bestuur geprobeerd weer op te starten. Er kon op anderhalve meter van elkaar geborduurd worden met minder borduursters. Ook was er een rooster gemaakt zodat elke borduurster één dagdeel kon komen borduren. De borduursters konden zelf beslissen of ze wilden komen of niet. Helaas was dit slechts twee weken mogelijk en kwamen er weer nieuwe maatregelen waardoor het bestuur het niet verantwoord vond te blijven borduren. Ook het afmaken van het eerste deel van de Slag bij Vlaardingen kon niet afgemaakt en opgehangen worden. Dit zou gebeuren in Kade40 en hier waren al afspraken over gemaakt.<br> 
        <br>
        Om contact met de borduursters te houden is er in juni bij het Pannenkoekhuis in het Hof in Vlaardingen een koffiemorgen georganiseerd met koffie en gebak. Bijna alle borduursters waren hierbij aanwezig en het was een geslaagde activiteit.<br>
        <br>
        In juli is subsidie toegezegd door het Prins Bernhard Cultuurfonds voor het derde project van de volgende zes meter. Ook enkele nieuwe donateurs hebben een bedrag gedoneerd aan het Tapijt van Vlaardingen.<br> 
        <br>
        Na de nieuwe maatregelen in oktober is er een ‘challenge’ georganiseerd. Dit houdt in dat een borduurster of bestuurslid om de beurt vertelt wat hij/zij doet ten tijde van <strong>Corona.</strong> Op deze manier houden we met elkaar contact en leren elkaar ook weer beter kennen.<br> 
        <br>
        In december heeft John Rabou een kerstkaart gemaakt net als vorige jaren en konden de borduursters deze weer bestellen. De kaarten zijn gedrukt door drukkerij Stout en er zijn 350 kaarten tegen kostprijs aan de borduursters verkocht. Helaas kon er ook de rest van 2020 niet geborduurd worden waardoor alle activiteiten zijn doorgeschoven naar 2021. Wij hopen dan in ieder geval weer in het voorjaar aan de slag te kunnen gaan met het borduren aan het Tapijt.<br></p>



</body>
</html>   